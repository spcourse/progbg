# Assistentie (extra hulp)

Niet iedereen vind programmeren even makkelijk. Studenten die het moelijk vinden
willen soms teveel leunen op de geboden hulp. Hierdoor leren de studenten niet
goed wat ze moeten leren en wordt het met elke module lastiger. Bovendien kost
dit ons disproportioneel veel tijd.

Hoe kunnen we deze studenten goed helpen?

De studenten moeten het uiteindelijk zonder jouw hulp ook kunnen. Het is bij deze
groep daarom extra belangijk na te denken over hoe je ze helpt.

## Helpen zonder voorzeggen

Op geen enkel moment moet je voorzeggen hoe de student moeten beginnen met een opdracht
of waar het probleem in de code zit. Het doel van de opddracht is niet om het werkend te
krijgen, maar om te leren hoe je het zonder hulp werkend kan krijgen.

Er zijn twee typische vragen die je krijgt van studenten die het moelijk vinden:

- Hoe moet ik beginnnen?
- Het werkt niet, wat moet ik nu doen?

Het allerbelangrijkste dat een student moet leren is hoe ze deze vragen zelf kunnen
beantwoorden. Dit leren ze niet als jij het voorzegt of hier te hard in stuurt.
Goede hulp is gefocussed op het proces en op reflectie. Wat kan je doen om studenten zelf te
laten bedenken hoe te beginnen? Wat kan je doen om studenten zelf het probleem
te laten debuggen?

### Hoe moet ik beginnnen?

- Hoe zou je dit probleem oplossen zonder computer? Pen en papier, maak het heel precies.
- Welke ingredienten heb je denk je nodig? Loops, if-statements, variabelen, etc.
- Wat is een eenvoudigere variant van het probleem dat je wel zou kunnen oplossen? Bijvoorbeeld,
alle delers van een getal printen i.p.v. bepalen of het een priemgetal is.

### Het werkt niet, wat moet ik nu doen?

- Wat is de eenvoudigste testcase? Studenten hebben de neiging om alleen op de
voorbeeldinput (test cases) uit de opdracht te focussen. Een goede programmeur verzint
zelf test cases. Voor debuggen is het vaak beter een simpelere input te nemen dan in de
opdracht staat. Laat een student wel eerst expliciet een verwachting formuleren van wat
de output moet zijn gegeven een bepaalde input.
- Wat zou er op elk moment in de code moeten gebeuren? Veel studenten hebben de neiging
om hierbij cruciale stappen over te slaan. Als je echt
- Laat studenten tracen. Ga de code met de hand (pen en papier!) stap voor stap af en check wat het doet.
Houd de staat van elke variabele bij en noteer alles wat wordt geprint. **Geen stappen overslaan.** Dan werkt het niet meer.
- Laat studenten print statements plaatsen op strategische plekken. Check of de geprinte waardes overeen komen met de
voorspellingen bij het tracen.


## Materiaal dat hierbij kan helpen.

- Video's over tracen en debuggen: [video's](/python/en/debugging-basics)
- Basisboek over het tracen van functies: [basisboek functies](https://pdp.mprog.nl/materials/python/en/functions/book_en.pdf)
- Automatisch tracen (niet zomaar aan studenten geven): [python tutor](https://pythontutor.com/visualize.html#mode=edit)


## Extra oefeningen (alleen voor extra hulp).

> Deze oefeningen kunnen de studenten alleen onder begeleiding tijdens de
extra-hulp-uren doen.

- [input validation](/extra-practice/input-validation)
- [for vs while](/extra-practice/for-while)
- [fizzbuzz](/extra-practice/fizzbuzz)
